# Tesi
Tesi Triennale della Laurea in Fisica all'Università degli Studi di Padova di Aidin Attar, Anno Accademico 2020/2021.

Relatrice Dott.ssa Claudia Lazzaro.

## Abstract
La tesi è dedicata allo studio della capacità di rivelazione e di ricostruzione dei segnali di onda gravitazionale generati dalla post-coalescenza
di sistemi binari di stelle di neutroni da parte dell'algoritmo Coherent WaveBurst.

Nella prima parte si descrive il fenomeno dello spiraleggiamento di un sistema binario di stelle di neutroni con la conseguente emissione di onde
gravitazionali e si descrivono le caratteristiche attese del segnale, anche in relazione alle masse delle stelle progenitrici e all'equazione di
stato. 

Nella seconda parte si ripercorre la prima osservazione di onda gravitazionale da questo tipo di sistemi, GW170817, avvenuta il 17 Agosto 2017,
che risulta tutt'oggi il segnale più energetico osservato, e la conseguente ricerca effettuata della fase di post-coalescenza per questo segnale, 
considerando i limiti sperimentali che non ne permettono l'osservazione.

L'analisi riportata in questa tesi include iniezioni di dati simulati nel contesto della rete di interferometri LIGO-Virgo,
secondo le previsioni di sensibilità del run O4. Dopo una breve introduzione sull'algoritmo utilizzato, vengono descritte le simulazioni
effettuate. Obiettivo delle simulazioni è stato valutare la capacità di ricostruzione dell'algoritmo per questa tipologia di segnale:
si è verificato l'energia persa nella ricostruzione e la corrispondenza del segnale ricostruito rispetto al segnale iniettato e, 
facendo riferimento alla fase del segnale relativo alla post-coalescenza, si è valutato le principali caratteristiche di quest'ultimo
utilizzando un metodo che permette di studiarlo separatamente dal resto del segnale.

La tesi è organizzata nel seguente modo: nel *Capitolo 1* viene introdotta la struttura teorica che regola l'emissione di onde
gravitazionali da sistemi binari di stelle di neutroni e i possibili destini di tali complessi, e si ripercorre la rivelazione, da parte
della collaborazione LIGO-Virgo, del segnale GW170817; nel *Capitolo 2* si descrive l'algoritmo cWB, con particolare attenzione alle
statistiche che verranno utilizzate nell'analisi e infine nel *Capitolo 3* si sviluppa l'analisi e se ne traggono le conclusioni.

## Organizzazione
- *Tesi_Triennale_PMNS.tex*: file tex principale;
- *Tesi_Triennale_PMNS.pdf*: file pdf/A definitivo;
- *Tesi_Triennale_PMNS.xmpdata*: file per generare il pdf/A;
- *BibliografiaTesi.bib*: file con la Bibliografia in BibTex;
- *Preambolo.sty*: preambolo con l'inclusione delle librerie necessarie;
- *Capitoli*: cartella con i file .tex per ogni capitolo della tesi;
- *figures*: cartella contenente le figure divise per capitolo;
- *Referenze*: cartella con alcuni degli articoli a cui si fa riferimento nella tesi
- *pdf_temporanei*: pdf con le correzioni fatte nel corso dello sviluppo.
